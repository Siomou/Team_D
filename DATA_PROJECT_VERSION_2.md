
<b>Περίληψη Data Project Version 2</b>

Μετά το βίντεο του Θανάση, μέχρι στιγμής ο Ιάσονας έχει καταφέρει να εξορύξει τα δεδομένα των ψήφων του κοινού, ενώ έχει κάποιο πρόβλημα με των επιτροπών.

Παράλληλα η επεξεργασία των έτοιμων (δομημένων) δεδομένων που είχαμε βρει και δουλεύουμε σε αρχείο excel προχωράει. 

Οι χώρες στο excel έχουν χωριστεί σε <b>μπλοκ συμμαχιών (Σκανδιναβικό, Βαλκανικό, Ανατολικό, Δυτικό, Ιβηρικό)</b> και θα συγκριθούν με το <b>γκρουπ δυναμικότητας Ελλάδος-Κύπρου</b> που ήταν η αφορμή για το άρθρο, με σκοπό να δούμε αν όντως αλληλοψηφίζονται οι χώρες κάθε μπλοκ / γκρουπ -και πόσο- και αν μπορεί αυτό να αποτυπωθεί στην οπτικοποίηση. 

Από τα 6 αυτά μπλοκ / γκρουπ αναλάβαμε όλοι από 2 για να τα μελετήσουμε και να δοκιμάσουμε μια πρώτη οπτικοποίησή τους. Ο Ιάσονας ανέλαβε το Ιβηρικό και το Δυτικό μπλοκ. Ο Δημήτρης Ανατολικό μπλοκ και Ελλάδα-Κύπρο. Εγώ Σκανδιναβικό και Βαλκανικό μπλοκ. 

Τα δεδομένα για τα μπλοκ συμμαχιών απομονώθηκαν στο excel με τη χρήση φίλτρων, το Datawrapper όμως δε διαβάζει τα φίλτρα, οπότε έπρεπε να δημιουργηθεί ξεχωριστό φύλλο ή βιβλίο excel με τα δεδομένα κάθε μπλοκ / γκρουπ ώστε να τα διαβάσει χωρίς πρόβλημα και να οπτικοποιηθούν.

Οπτικοποιήθηκαν ομαδοποιημένα τα δεδομένα κάθε μπλοκ χωρίς να αναγράφονται τα ονόματα των χωρών γιατί όλα αυτά τα χρόνια έχουν προκύψει σημαντικές γεωπολιτικές αλλαγές που δεν το επιτρέπουν. Π.χ. η Γιουγκοσλαβία και η ΕΣΣΔ έχουν διαλυθεί, τα Σκόπια άλλαξαν 2-3 φορές όνομα στο θεσμό, οι ψήφοι όμως των χωρών που τις απάρτιζαν και κατόπιν ανεξαρτητοποιήθηκαν δεν επηρεάζονται οπότε υπολογίζονται κανονικά κατά την ανάλυση των δεδομένων.

Στο αποθετήριο της ομάδας έχουν ανεβεί 2 πρόχειρες οπτικοποιήσεις για τυχόν προτάσεις / διορθώσεις / σχόλια από εσάς. 


